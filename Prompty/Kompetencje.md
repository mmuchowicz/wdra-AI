## Kompetencje - zadania i projekty dla uczniów
### Argumentacja
__1. Analiza opinii__

Poproś chatbota o wcielenie się w postać wybranego przez ciebie krytyka literackiego. Zasymuluj sytuację, w której ten krytyk ocenia wybrane przez Ciebie dzieło (w formie rozmowy lub artykułu). Zwróć uwagę na to, jakie aspekty utworu najbardziej interesują krytyka i jakie argumenty przytacza na poparcie swojej oceny. Na koniec, porównaj opinię krytyka z własnymi spostrzeżeniami. Czy zgadzasz się z jego interpretacją?
```
Jesteś Voltaire'em, a przed Tobą znajduje się rękopis 'Dziadów cz. III' Adama Mickiewicza. Napisz obszerny artykuł krytyczny, w którym ocenisz ten dramat z perspektywy oświecenia. Zwróć uwagę na jego walory literackie, ale także na to, w jaki sposób odnosi się do Twoich poglądów na temat wolności, tolerancji i postępu. Zastanów się, czy jest to dzieło rewolucyjne, czy też jedynie rozrywka.
```
__2. Analiza retoryki w przemówieniach__

Wybierz znane wystąpienie i zapromptuj model, by przeanalizował je pod kątem zastosowanych środków retorycznych. AI może pomóc w identyfikacji tych środków i ocenie ich skuteczności.
```
Jesteś nauczycielem retoryki. Przeprowadź analizę przemówienia Martina Luthera Kinga 'I have a dream'. Zwróć uwagę na zastosowane środki stylistyczne i ich wpływ na odbiorcę.
```
__3. Analiza argumentów filozofa na podstawie współczesnego problemu społecznego__

Poproś AI, aby przyjęła rolę wybranego filozofa i przeanalizowała współczesny problem społeczny. Następnie oceń czy argumenty filozofa są nadal aktualne.
```
Jesteś Immanuelem Kantem, a przed Tobą znajduje się raport na temat współczesnej technologii nadzoru masowego. Napisz esej, w którym przedstawisz swoją opinię na temat tego, czy technologia ta jest zgodna z Twoją koncepcją moralności i kategorii imperatywu. Zastanów się, czy takie narzędzia mogą być usprawiedliwione w kontekście zapobiegania przestępstwom, czy też łamią podstawowe prawa jednostki.
```
__4. Tworzenie kontrargumentów do opinii AI__

Zaproponuj AI temat i poproś o przedstawienie jednostronnej argumentacji, a następnie skonstrułuj kontrargumenty i zdecyduj, jakie jest twoje stanowisko po zapoznaniu się z obiema stronami.
```
Przedstaw jednostronną argumentację za całkowitym zakazem używania sztucznej inteligencji w edukacji. Niech przyjmie ona formę listy, by umożliwić mi odniesienie się do każdego argumentu poprzez podanie kontrargumentu.
```

__5. Debata historyczna między dwoma myślicielami__

Zaproś AI do stworzenia debaty między dwoma myślicielami, którzy prezentowali odmienne poglądy na dany temat. Przeanalizuj argumenty obu stron i rozstrzygnij, która z nich ma większe uzasadnienie.
*alternatywna wersja*
Poproś by jedna ze stron wykorzystywała błędy logiczne (np. argumenty ad hominem, fałszywe dychotomie). Twoim zadaniem będzie wskazanie tych błędów oraz przedstawienie bardziej trafnych argumentów na ich miejsce.
```
Zainscenizuj debatę między Karolem Marksem a Adamem Smithem na temat etyki pracy w dobie współczesnego kapitalizmu. Każdy z nich powinien przedstawić swoje stanowisko na temat nierówności ekonomicznych, pracy najemnej i własności prywatnej.
```
__6. Wybór argumentu w dyskusji z AI i jego obrona__

Poproś AI o zaproponowanie możliwych stanowisk, związanych z danym tematem, a także przedstawienie przykładów z literatury do każdego z nich. Wybierz interpretację, która najbardziej do Ciebie przemówiła i przygotuj argumenty do przykładów podanych przez AI.
```
Zaproponuj trzy różne interpretacje motywu buntu w literaturze, do każdej z nich krótko opisz przykłady przedstawienia w 'Antygonie' Sofoklesa, 'Biesach' Dostojewskiego i '451 stopniach Fahrenheita' Raya Bradbury'ego.
```
__7. Debata z AI__

Wybierz kontrowersyjny temat i poproś chatbota, aby zajął przeciwne stanowisko. Prowadź z nim debatę, starając się przekonać go do swojej racji. Możesz wybrać historyczną lub współczesną postać i polecić AI, by się w nią wcieliło.
```
Jako zwolennik energii odnawialnej, który uważa, że jest ona kluczowa dla walki ze zmianami klimatycznymi, chcę przeprowadzić debatę z Margaret Thatcher, byłą premier Wielkiej Brytanii, która w latach 80. XX wieku była sceptyczna wobec zagrożeń związanych z globalnym ociepleniem i popierała rozwój energetyki jądrowej. Wciel się w jej postać i odnoś się do moich wypowiedzi zgodnie z poglądami Margaret Thatcher.
```

### Krytyczne myślenie
__1. Analiza fałszywej informacji__

Poproś AI o stworzenie tekstu, który zawiera fałszywą informację lub argumentację opartą na błędach logicznych. Następnie zidentyfikuj te błędy oraz przedstaw poprawne wnioski, poparte dowodami.
```
Stwórz artykuł, w którym będziesz argumentować, że zmiany klimatyczne są naturalnym procesem i nie są związane z działalnością człowieka. Zawrzyj w nim błędy logiczne takie jak błędy rozumowania (np. fałszywe dychotomie) czy błędy semiotyczne. Zadaniem osoby, czytającej twój tekst, będzie wykrycie tych błędów.
```
__2.  Interpretacja danych__

Poproś AI o spreparowanie zestawu danych (np. statystyk, wyników badań), które mogą być mylące, a następnie o ich niedokładne zinterpretowanie. Przeanalizuj je, zidentyfikuj potencjalne manipulacje lub nieścisłości oraz opracuj właściwą interpretację.
```
Stwórz spreparowane dane dotyczące spadku przestępczości w mieście X w ostatnich 10 latach, a następnie przedstaw ich niewłaściwą interpretację. Ma to być zadanie na krytyczne myślenie. Poproś użytkownika  o opisanie, jak, jego zdaniem, zostały one zmanipulowane. W następnej wypowiedzi, po uzyskaniu jego odpowiedzi, skomentuj jego spostrzeżenia i uzupełnij je o formy manipulacji, na które nie zwrócił uwagi.
```
__3. Argumentacja w sytuacji braku pełnych informacji__

Wyobraź sobie, że jesteś doradcą politycznym/menedżerem projektu/sędzią. Twoim zadaniem jest podjęcie ważnej decyzji, ale masz dostęp tylko do części informacji. Zaprojektuj eksperyment myślowy, w którym AI wygeneruje dla Ciebie scenariusz z brakującymi danymi. Przedstaw swoje wstępne stanowisko i uargumentuj je. Następnie, korzystając z modelu konwersacyjnego, zadawaj pytania, które pomogą Ci uzupełnić brakujące informacje i podjąć jak najbardziej świadomą decyzję.
```
Zaproponuj mi złożony problem etyczny, związany z rozwojem sztucznej inteligencji, w którym nie wszystkie konsekwencje są znane. Podaj mi tylko kilka kluczowych faktów i poproś mnie o podjęcie decyzji.
```
```
Stwórz symulację kryzysu międzynarodowego, w którym muszę podjąć decyzję dyplomatyczną, mając ograniczone informacje o intencjach innych państw.
```
__4. Odkrywanie błędów poznawczych__

AI przedstawia przykład argumentacji, która opiera się na błędach poznawczych (np. efekt potwierdzenia, błąd dostępności). Zidentyfikuj te błędy i zaproponowanuj, jak możnaby uniknąć ich wpływu na rozumowanie.
```
Stwórz artykuł, w którym argumentujesz przeciwko szczepieniom, opierając swoje wnioski na dostępnych anegdotycznych dowodach i popularnych mitach.
```
## Logika
__1. Tworzenie i testowanie hipotez__

Poproś chatbota o przedstawienie hipotetycznego problemu naukowego (np. „Jakie byłyby konsekwencje, gdyby Ziemia przestała się obracać?”). Twoim zadaniem jest sformułowanie hipotezy, a następnie poproszenie chatbota o pomoc w jej przetestowaniu poprzez przedstawienie logicznych konsekwencji.

```
Przedstaw mi hipotetyczny problem naukowy. Poproś mnie o stworzenie hipotezy, a następnie odnieś się do niej i przeanalizuj logiczne konsekwencje tego scenariusza.
```
__2. Rozwiązywanie problemów logicznych__

Poproś chatbota o przedstawienie ci klasycznego problemu logicznego lub paradoksu i spróbuj go rozwiązać, stosując odpowiednie kroki logicznego rozumowania. Jeśli napotkasz trudności, poproś chatbota o pomoc w przeanalizowaniu swoich kroków myślowych.
```
Podaj mi klasyczny problem logiczny, taki jak zagadka o wilku, owcy i kapuście. Pomóż mi przeanalizować kroki potrzebne do jego rozwiązania. Chcę skupić się na logicznej kolejności działań.
```
```
Przedstaw mi paradoks kłamcy, a następnie daj mi szansę się do niego odnieść. Naprowadzając mnie na alternatywne scenariusze, pomóż mi rozłożyć go na mniejsze części i zasugeruj, z jakiego powodu tworzy się pętla logiczna, prowadząca do sprzeczności.
```
__3. Tworzenie sylogizmów__

Poproś chatbota o stworzenie kilku sylogizmów (logicznych wnioskowań), a następnie wskaż, które z nich są poprawne, a które nie, wyjaśniając, dlaczego. Skup się na tym, jak przesłanki prowadzą do wniosku i sprawdź, czy rozumowanie jest poprawne.
```
Stwórz kilka przykładów sylogizmów, zarówno poprawnych, jak i niepoprawnych. Pozwól mi wskazać te, które uważam za logicznie spójne, a które zawierają błędy. Po tym jak podam ci moje propozycje odnieś się do nich i pomóż mi w dokładnej analizie przesłanek i wniosków.
```
__4. Analiza przyczynowo-skutkowa__

Wybierz dowolne wydarzenie historyczne i poproś chatbota o przedstawienie ciągu przyczynowo-skutkowego, który doprowadził do tego wydarzenia. Twoim zadaniem jest zidentyfikowanie, czy ciąg zdarzeń jest logiczny oraz czy chatbot mógł coś pominąć lub uprościć.
```
W formie listy następujących po sobie wydarzeń, przedstaw mi logiczny ciąg przyczynowo-skutkowy, który doprowadził do rewolucji przemysłowej.
```
__5. Rozpoznaj wzory__

Poproś chatbota o przedstawienie serii liczb lub zdarzeń. Zidentyfikuj wzorzec i podaj kolejne w serii.
```
Na wzór podanych przeze mnie sekwencji, wymyśl kolejną i daj mi szansę, żebym wydedukował/a jaki powinien być jej następny element np. 3,5,7,9 lub 0,3,8,15
```
__6. Odróżnienie korelacji od związku przyczynowego__

Poproś chatbota o przedstawienie dwóch skorelowanych zdarzeń. Twoim zadaniem jest ustalenie, czy jedno powoduje drugie, czy też korelacja jest przypadkowa.
```
Podaj mi przykład dwóch skorelowanych zdarzeń. Postaraj się, żeby ich wynikanie nie było oczywiste, a moim zadaniem będzie stwierdzić czy jedno powoduje drugie, czy też korelacja jest tylko zbiegiem okoliczności.
```
__7. Rozumowanie alternatywne__

Poproś chatbota o przedstawienie wydarzenia historycznego. Twoim zadaniem jest użycie rozumowania kontrfaktycznego, aby rozważyć, co mogłoby się wydarzyć, gdyby jeden kluczowy czynnik był inny.
```
AI, opisz wydarzenie historyczne, takie jak lądowanie Apollo 11 na Księżycu. Przeanalizuję, jak sytuacja mogłaby wyglądać inaczej, gdyby wystąpił jeden kluczowy czynnik, taki jak awaria techniczna.
```
